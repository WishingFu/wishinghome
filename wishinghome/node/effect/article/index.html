<div class="article">
	<article>
		<header>
			<h3>暗香<small> 姜夔</small></h3>
		</header>
		<p>&nbsp;&nbsp;旧时月色，算几分照我，梅边吹笛？唤起玉人，不管清寒与攀摘。何逊而今渐老，都忘却，春风词笔。但怪得，竹外疏花，香冷入瑶席。</p>
		<p>&nbsp;&nbsp;江国，正寂寂。叹寄与路遥，夜雪初积。翠尊易泣，红萼无言耿相忆。长记曾携手处，千树压，西湖寒碧。又片片吹尽也，几时见得？</p>
	</article>
</div>
<div class="article">
	<article>
		<header>
			<h3>暗香<small> 姜夔</small></h3>
		</header>
		<p>&nbsp;&nbsp;旧时月色，算几分照我，梅边吹笛？唤起玉人，不管清寒与攀摘。何逊而今渐老，都忘却，春风词笔。但怪得，竹外疏花，香冷入瑶席。</p>
		<p>&nbsp;&nbsp;江国，正寂寂。叹寄与路遥，夜雪初积。翠尊易泣，红萼无言耿相忆。长记曾携手处，千树压，西湖寒碧。又片片吹尽也，几时见得？</p>
	</article>
</div>